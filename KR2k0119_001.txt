# -*- mode: mandoku-view; -*-
#+TITLE: 武林舊事
#+DATE: 2015-08-24 22:46:16.413605
#+PROPERTY: ID KR2k0119
#+PROPERTY: BASEEDITION WYG    
#+PROPERTY: JUAN 卷一
<pb:KR2k0119_WYG_001-1a>¶
欽定四庫全書¶
　武林舊事卷一¶
　　　　　　　　　　　　　宋　周密　撰¶
　　慶夀冊寳¶
壽皇聖孝冠絶今古承顔兩宫以天下養一時盛事莫¶
大於慶夀之典今摭録大畧於此淳熙三年光堯聖壽¶
七十預于舊嵗冬至加上兩宫尊號立春日行慶夀禮¶
至十三年太上八十正月元日再舉慶典其日文武百¶
<pb:KR2k0119_WYG_001-1b>¶
僚集大慶殿各服朝服用法駕五百三十四人大樂四¶
十八架正樂工一百八十八人及列儀仗鼓吹於殿門¶
外上服通天冠絳紗袍執大圭恭行冊寳之禮鼓吹振¶
作禮儀使已下皆導從上乗輦從至徳夀宫俟太上升¶
御座宫架樂作皇帝北向再拜奏起居致詞曰臣某稽¶
首言伏惟太上皇帝陛下夀同天永徳與日新典冊揚¶
徽華夷頼慶左相宣答曰太上皇帝聖旨皇帝迎陽展¶
采鏤牒榮親何幸吾身屢觀盛事次皇太子已下稱賀¶
<pb:KR2k0119_WYG_001-2a>¶
致詞宣答訖並再拜舞蹈禮畢次詣太上皇后殿行禮¶
如前候解嚴訖皇帝入宫進奉禮物行家人禮御宴極¶
歡自皇帝以至羣臣禁衛吏卒往来皆簪花後三日百¶
官拜表稱賀於文徳殿四方萬姓不逺千里快覩盛事¶
都民垂白之老喜極有至泣下者楊誠齋詩云長樂宫¶
前望翠華玉皇來賀太皇家青天白日仍飛雪錯認東¶
風轉栁花春色何須羯鼓催君王元日領春回牡丹芍¶
藥薔薇朶都向千官帽上開任斯菴詩云金爵觚稜曉¶
<pb:KR2k0119_WYG_001-2b>¶
日開三朝喜氣一時回聖人先御紅鸞扇天子龍輿萬¶
騎來霜曉君王出問安寳香隨輦䕶朝寒五雲深處三¶
宫宴九奏聲中二聖歡¶
　　四孟駕出¶
先期禁衛所閤門牒臨安府約束居民不許登髙及衩¶
袒觀㸔男子並令衫帯婦人裙背仍先一日封閉樓門¶
取責知委不許容著来歴不明之人殿步三司各撥統¶
制將官軍兵六千二百人擺齪諸巷(大禮則/倍此數)至日五鼓¶
<pb:KR2k0119_WYG_001-3a>¶
地分頭項沿門驅逐雜人外儀衛節次如左¶
　地分約攔　　諸廂約攔　　緝捕使臣¶
　都轄官約攔　軍器庫從物　内藏庫從物¶
　御酒庫從物　御厨從物　　祇候庫從物¶
　騏驥院御馬(兩/行)御藥院藥架　引從舎人(兩/行)¶
　諸司庫務官(兩/行)搜視行宫司　行宫殿門¶
　控攏親從(二百十/五人)　　　　　前驅親從(兩行各二/十一人)¶
　贊喝舎人(兩行各/八人)　　　　　天武(兩行各八/人居外)¶
<pb:KR2k0119_WYG_001-3b>¶
　都下親從(兩行各八/人居内)　　　　駕頭(閤門祇候/乗騎捧駕)¶
　引主駕首(兩行各/五人)　　　　　閤門提㸃(兩/行)¶
　御史臺知班(兩/行)尚書省録事　密院副承旨¶
　珠子御座　　御馬院馬(喝御/座)閤門簿書(兩/行)¶
　宣贊舎人(兩/行)　茶酒班　　　環衛官¶
　帯御器械　　攔前等　　　輦官人員¶
　逍遥輦(輦官十/六人)御輦院官　　閤門承受(兩/行)¶
　御燎子頭籠　翰林司官　　御絲鞋所¶
<pb:KR2k0119_WYG_001-4a>¶
　御服所　　　御座馬(兩行/十匹)　馬院總管¶
　御軍器庫　　睿思殿庫　　閤門庫¶
　閤門覺察官(兩/行)長入祇候(兩行各二/十六人)¶
　茶酒班殿侍(各二十/一人)　　　　快行親從(各三十/二人)¶
　擊鞭(兩行各/七人)　殿前指揮(兩行各三十/一人居外)¶
　茶酒班殿侍(兩行各六人/執從物居内)　　編排禁衛行子(三十/一人)¶
　(於内往/來編排)　　　等子人員十將(兩行各十/人居外)¶
　御龍直(共八十二人/執從物居内)　　　　知閤門事(乗馬行/圍子内)¶
<pb:KR2k0119_WYG_001-4b>¶
　親從方圍子(兩行各一/百四十人)　　　歩帥(乘馬行/圍子内)¶
　圍子兩邊各四重　　　　　第一重(内殿直以下/兩邊各一百)¶
　(人/)　　　　　第二重(崇政殿圍子兩/邊各一百人)¶
　第三重(御龍直兩邊/各一百人)　　　　第四重(崇政殿圍子/兩邊各一百)¶
　(人/)　　　　　水手并覻捕等子(兩邊各/五人)¶
　攔前崇政殿親從(十七/人)　　　殿帥(乗騎行圍/子内中道)¶
　主管禁衛所(内/官)等子(兩邊各十/五人居外)中道(第二日并恭謝/教坊樂人迎駕)¶
　(念致語口號等并教/坊樂部於此排立)　　　　快行親從(兩邊各/三十人)¶
<pb:KR2k0119_WYG_001-5a>¶
　麈斧拂子　　水晶骨朶　　香毬二¶
　打燭快行(兩行駕/回不用)　　　　　編排官(二/人)¶
　執燈籠親從(兩行各七十四人列至/衆安橋去燭駕回先行)¶
　行門(兩行各/十二人)　當食官　　　聽宣官¶
　輦官人員　　平輦(輦官一/十六人)　黄羅御繖二¶
　黄羅御扇二　挾輦御樂　　帶插外御帶¶
　帶插閤下官　閤門覺察舎人¶
　攔後圍子　　挾輦指揮使(各二十/一人)¶
<pb:KR2k0119_WYG_001-5b>¶
　輦後樂(東西兩班各三十/六人第一日不作)　　天武(兩行各八/人居外)¶
　都下親從(兩行各/八人)　　　　　扇筤¶
　挾輦内殿直(各二十/二人)　　　　宰臣¶
　使相　　　　執政　　　　宰執後約攔親從(各/二)¶
　(十二/人)　　　　閤門覺察宣贊舎人¶
　侍從後約攔親從(各二十/二人)　　從駕臣僚分東西班¶
　(東班係尚書侍郎兩制等/官西班係正任宗室遙郡)¶
　車駕所經諸百官司皆結綵門迎駕起居俟駕頭將¶
<pb:KR2k0119_WYG_001-6a>¶
　至知班行門喝班到排立次喝躬身拜再拜(駕回不/拜值雨)¶
　(免/拜)班首奏聖躬萬福唱喏直身立(齪巷軍兵/則呼萬嵗)¶
　　大禮(南郊/明堂)¶
三嵗一郊預於元日降詔以冬至有事於南郊或用次¶
年元日行事(明堂止於半年前降詔/用是嵗季秋上辛日)先於五六月内擇¶
日命帥漕及修内司修飾郊壇及絞縛青城齋殿等屋¶
凡數百間悉覆以葦席䕶以青布并差官兵修築泥路¶
自太廟至泰禋門又自嘉㑹門至麗正門計九里三百¶
<pb:KR2k0119_WYG_001-6b>¶
二十步(明堂止自太/廟至麗正門)皆以潮沙填築其平如席以便五¶
輅之往来毎隊各有歌頭以綵旗為號唱和杵歌等曲¶
以相兩街居民各以綵段錢酒為犒又命象院教象前¶
𨗳朱旗以二金三鼓為節各有幞頭紫衣蠻奴乗之手¶
執短钁旋轉跪起悉如人意市井因競市繪塑小象以¶
餽遺四方又以車五乗壓之以鐵多至萬斤與輅輕重¶
適等以觀疾徐傾側之勢至前一月進呈謂之閃試及¶
駕出前一日縛大綵屋於太廟前置輅其中許都人觀¶
<pb:KR2k0119_WYG_001-7a>¶
曕先自前一月以来次第按試習儀殆無虚日郊前十¶
日執事陪祀等官並受誓戒於尚書省(宗室赴太/廟受誓戒)前三¶
日百官奏請皇帝致齋於大慶殿是日上服通天冠絳¶
紗袍綪結珮陞髙座侍中奏請降座就齋室次日車駕¶
詣景靈宫服衮冕行禮(儀從並/同四孟)禮畢駕回就赴太廟齋¶
殿宿齋是夕四鼓上服衮冕詣祖宗諸室行朝饗之禮¶
是夜鹵簿儀仗軍兵於御路兩旁分列間以籸盆蕡燭¶
自太廟直至郊壇泰禋門輝映如晝宰執親王貴家巨¶
<pb:KR2k0119_WYG_001-7b>¶
室列幕櫛比皆不逺千里不憚重費預定於數月之前¶
而至期猶有為有力所奪者珠翠錦繡絢爛於二十里¶
間雖寸地不容閒也歌舞逰遨工藝百物輻輳争售通¶
宵駢闐至五更則䂍矟先驅所至皆滅燈火盖清道祓¶
除之義黎明上御玉輅從以四輅(金象/革木)導以馴象千官¶
百司法駕儀仗錦繡雜遝盖十倍孟饗之數聲容文物¶
不可盡述次第出嘉㑹門至青城齋宿(明堂則徑入麗/正門齋殿齋宿)¶
四壁皆三衙諸軍周廬座甲軍幕旌旗布列前後傳呼¶
<pb:KR2k0119_WYG_001-8a>¶
唱號列燭互巡往來如織行宫至暮則嚴更警惕(太廟/齋宿)¶
(亦/然)鼓角轟振又有衛士十餘隊毎隊十餘人互喝云是¶
與不是衆應曰是又喝曰是甚人衆應曰殿前都指揮¶
使某人謂之喝攔至三鼓執事陪祀官並入就黄壇排¶
立萬燈輝耀燦若列星凡齪燈皆自為誌號如捧俎官¶
則畫一人為捧俎之狀等類盖燈多不容不以此辨認¶
亦有好竒可笑者用丑時一刻行事至期上服通天冠¶
絳紗袍乗輦至大次禮部侍郎奏中嚴外辨禮儀使奏¶
<pb:KR2k0119_WYG_001-8b>¶
請皇帝行事上服衮冕步至小次升自午階天步所臨¶
皆藉以黄羅謂之黄道中貴一人以大金合貯片腦迎¶
前撒之禮儀使前導殿中監進大圭至版位禮直官奏¶
有司謹具請行事(宫架樂作自此/上進止皆作樂)時壇壝内外凡數萬¶
衆皆肅然無譁天風時送珮環韶濩之音真如九天吹¶
下也太社令升煙燔牲首上先詣昊天位次皇地祇次¶
祖宗位奠玉祭酒讀冊文武二舞次亞終獻行禮畢上¶
詣飲福位受爵飲福酒(登歌/樂作)禮直官喝賜胙次送神次望¶
<pb:KR2k0119_WYG_001-9a>¶
燎訖禮儀使奏禮畢上還大次更衣乗輦還齋宫百僚¶
追班賀禮成於端誠殿黎明上乗大安輦從以五輅進¶
發教坊排立奏念致語口號訖樂作諸軍隊伍亦次第¶
鼓吹振作千乗萬騎如雲奔潮湧四方萬姓如鱗次蟻¶
聚迤邐入麗正門教坊排立再奏致語口號舞畢降輦¶
小憩以俟辦嚴登門肆赦弁陽老人有詩云黄道宫羅¶
瑞腦香衮龍升降佩鏘鏘大安輦奏乾安曲萬㸃明星¶
簇紫皇又曰萬騎雲從簇錦圍内官排立馬如飛九重¶
<pb:KR2k0119_WYG_001-9b>¶
閶闔開清曉太母登樓望駕歸李鶴田詩云嚴更頻報¶
夜何其萬甲聲傳逺近隨梔子燈前紅炯炯大安輦上¶
赴壇時¶
　郊壇天盤至地髙三丈二尺四寸通七十二級分四¶
　　成上廣七丈共十二階分三十六龕午階濶一丈¶
　　主上升降由此階其餘各濶五尺¶
　圓壇之上止設昊天上帝皇地祇二神位及太祖太¶
　　宗配天十六龕共祀五帝太乙感生北極北斗及¶
<pb:KR2k0119_WYG_001-10a>¶
　　分配衆星三百六十位¶
　儀仗用六千八百八十九人自太廟排列至青城¶
　玉輅下祇應人共三百二十一人¶
　　呵喝人員二人　　　　　教馬官二人¶
　　挾捧輪將軍四人　　　　推輪車子官健八人¶
　　駕士班直二百三十二人　千牛衛將軍二員¶
　　抱太常龍旗官六員　　　職掌五人¶
　　專知官一名　手分一名　庫子八人¶
<pb:KR2k0119_WYG_001-10b>¶
　　裝掛匠二人　諸作工匠十五人¶
　　葢覆儀鸞司十一人　　　監官三員¶
　金象革木輅毎輅下一百五十六人¶
　　玉輅青飾　　金輅黄飾　象輅紅飾¶
　　革輅淺色飾　朩輅黑飾(輅下人冠服/並依輅色)¶
　玉輅前儀仗騎導¶
　　騎導官　　　左壁文臣　右壁武臣¶
　六軍儀仗官兵二千二百三十二人¶
<pb:KR2k0119_WYG_001-11a>¶
　　左右諸衛將軍十三員(中道五員/左右八員)¶
　金吾街仗司¶
　　執䂍矟八十人　　　　　攝將軍八員¶
　　仗下監門二十六員　　　鼓吹五百八十三人¶
　　導駕樂人三百三十人¶
　　登門肆赦¶
其日駕自文徳殿詣麗正門御樓教坊作樂迎導參軍¶
色念致語雜劇色念口號至御幄降輦門下閤門進中¶
<pb:KR2k0119_WYG_001-11b>¶
嚴外辦牌訖御樂喝捲簾上出幄臨軒門下鳴鞭宫架¶
奏曲簾捲扇開樂止撞右五鐘黄繖纔出門下宰臣以¶
下兩拜分班立門上中書令稱有敕立金雞門下侍郎¶
應諾宣奉勅立金雞雞竿一起門上仙鶴童子捧赦書¶
降下閤門接置案上太常寺擊鼓鼓止捧案至樓前中¶
心知閤稱宣付三省參政跪受捧制書出班跪奏請付¶
外施行門上中書令承旨宣曰制可門下參政稱宣付¶
三省遂以制書授宰臣跪受訖閤門提㸃開拆授宣赦¶
<pb:KR2k0119_WYG_001-12a>¶
舎人捧詣宣制位起居舎人一員摘句讀舎人稱有制¶
宰臣以下再拜俟讀至咸赦除之獄級奏脱枷訖罪囚¶
應喏三呼萬嵗歌呼而出候宣赦訖門上舎人贊樞密¶
及中書令曲賀兩拜門下宣制舎人捧制書授宰臣宰¶
臣授刑部尚書尚書授刑房録事訖歸班兩拜致詞三¶
舞蹈三叩頭知閤稱有制宰臣以下再拜知閤宣答(云/云)¶
(若時大慶與/卿等同之)又拜舞如前門下中書令奏禮畢扇合宫¶
架樂作簾降樂止撞左五鐘門下禮部郎中奏解嚴上¶
<pb:KR2k0119_WYG_001-12b>¶
還幄次門下鳴鞭舎人喝奉勅放仗宰臣以下再拜退¶
次宣勞將士訖乗輦歸内至南宫門教坊司迎駕念致¶
語口號如前至文徳殿降輦舞畢退弁陽老人詩云換¶
輦登門捲御簾侍中承制舎人宣鳳書乍脱金雞口一¶
派歡聲下九天¶
　金雞竿長五丈五尺四靣各百戲一人縁索而上謂¶
　之搶金雞先到者得利物呼萬嵗(纈羅襖子一領絹/十疋銀碗一隻重)¶
　(三/兩)諸州進奏院各有遞鋪腰鈴黄旗者數人俟宣赦¶
<pb:KR2k0119_WYG_001-13a>¶
　訖即先發太平州萬州夀春府取太平萬夀之語以¶
　次俱發鈴聲滿道都人競觀¶
　　樓下排立次第¶
　青龍白虎旗各一　　　　　信旗二¶
　方扇二　　　方圓䍐畢二　&KR1242;四¶
　劍二　　　　將軍二　　　僧衆居左¶
　道衆居右　　玉輅居中　　太常宫架樂¶
　宣赦臺　　　招拜紅旗　　擊鼓¶
<pb:KR2k0119_WYG_001-13b>¶
　三院罪囚獄級居左　　　　御馬六匹居右¶
　宣制位居中　横門　　　　快行¶
　承旨　　　　三省官以下¶
　　恭謝¶
大禮後擇日行恭謝禮第一日駕出如四孟儀詣景靈¶
宫天興殿聖祖前行恭謝禮次詣中殿祖宗神御前行¶
禮還齋殿進膳訖引宰臣以下賜茶茶畢奏事訖還内¶
第二日上乗輦自後殿門出教坊都管以下於祥曦殿¶
<pb:KR2k0119_WYG_001-14a>¶
南迎駕起居㕘軍色念致語雜劇色念口號樂作駕後¶
樂東西班則於和寜門外排立後從作樂將至太乙宫¶
道士率衆執威儀於萬夀觀前入圍子内迎駕起居作¶
法事前導入太乙宫門降輦候班齊詣靈休殿參神次¶
詣五福十神太乙次詣申佑殿(本/命)北辰殿通真殿(佑/聖)順¶
福殿(太后/本命)延夀殿(南/極)火徳殿禮畢宣宰臣以下合赴坐¶
官並簪花對御賜宴上服幞頭紅上葢玉束帶不簪花¶
教坊樂作前三盞用盤盞後二盞屈卮御筵畢百官侍¶
<pb:KR2k0119_WYG_001-14b>¶
衛吏卒等並賜簪花從駕縷翠滴金各競華麗望之如¶
錦繡衙前樂都管以下三百人自新樁橋西中道排立¶
迎駕念致語口號如前樂動滿路花至殿門起夀同天¶
曲破舞畢退姜白石有詩云六軍文武浩如雲花簇頭¶
冠様様新惟有至尊渾不戴盡將春色賜羣臣萬數簪¶
花滿御街聖人先自景靈回不知後靣花多少但見紅¶
雲冉冉來(是日皇后及内中車馬/先還宮中呼后為聖人)¶
　　聖節¶
<pb:KR2k0119_WYG_001-15a>¶
其日俟宰執奏事訖退班上坐垂拱殿先引樞密院并¶
管軍官上夀(東京分為二日/今只并為一日)禮畢再坐紫宸殿上公以¶
下分立候奏班齊上公詣御茶牀前躬進御酒跪致詞¶
云文武百僚臣某等稽首言天基令節(聖節名/逐朝換)臣等不¶
勝大慶謹上千萬嵗夀下殿再拜樞密宣答云得公等¶
夀酒與公等内外同慶又再拜教坊樂作接盞訖跪起¶
舞蹈如儀閤門官喝不該赴坐官先退樞密喝羣臣升¶
殿閤門分引上公以下合赴坐官升殿第一盞宣視盞¶
<pb:KR2k0119_WYG_001-15b>¶
送御酒歌板色唱祝堯齡賜百官酒觱篥起舞三臺(後/並)¶
(準/此)供進肉鹹豉第二盞送御酒歌板起中腔供進雜爆¶
第三盞歌板唱踏歌供進肉鮓候内官起茶牀樞密跪¶
奏禮畢羣臣降階舞蹈拜退此上夀儀大畧也若錫宴¶
節次大率如夢華所載兹不贅書今偶得理宗禁中夀¶
筵樂次因列於此庶可想承平之盛觀也¶
　　天基聖節排當樂次(正月/五日)¶
　樂奏夾鐘宮觱篥起萬夀永無疆引子王恩¶
<pb:KR2k0119_WYG_001-16a>¶
　上夀第一盞觱篥起舞聖夀齊天樂慢周潤¶
　　　第二盞笛起帝夀昌慢潘俊¶
　　　第三盞笙起昇平樂慢侯璋¶
　　　第四盞方響起萬方寜慢余勝¶
　　　第五盞觱篥起永遇樂慢楊茂¶
　　　第六盞笛起夀南山慢盧寜¶
　　　第七盞笙起戀春光慢任榮祖¶
　　　第八盞觱篥起賞仙花慢王榮顯¶
<pb:KR2k0119_WYG_001-16b>¶
　　　第九盞方響起碧牡丹慢彭先¶
　　　第十盞笛起上苑春慢胡寜¶
　　　第十一盞笙起慶夀樂慢侯璋¶
　　　第十二盞觱篥起栁初新慢劉昌¶
　　　第十三盞諸部合萬夀無疆薄媚曲破¶
　初坐樂奏夷則宮觱篥起上林春引子王榮顯¶
　　　第一盞觱篥起萬嵗梁州曲破齊汝賢¶
　　　　舞頭豪俊邁　　　　舞尾范宗茂¶
<pb:KR2k0119_WYG_001-17a>¶
　　　第二盞觱篥起聖夀永歌曲子陸恩顯¶
　　　　琵琶起捧瑶卮慢王榮祖¶
　　　第三盞唱延夀長歌曲子李文慶¶
　　　　嵇琴起花梢月慢李松¶
　　　第四盞玉軸琵琶獨彈正黄宫萬夀永康寜俞¶
　　　　達　　　　　　　　拍王良卿¶
　　　　觱篥起慶夀新周潤　進彈子笛哨潘俊¶
　　　　杖鼓朱堯卿　　　　拍王良卿¶
<pb:KR2k0119_WYG_001-17b>¶
　　　　進念致語等時和¶
伏以華樞紀節瑶池先五日之春玉厯發祥聖世啟千¶
齡之運歡騰薄海慶溢大廷恭惟皇帝陛下濬哲如堯¶
儉勤邁禹躬行徳化躋民夀域之中治洽泰和措世春¶
臺之上皇后殿下道符坤順位儷乾剛宫闈資隂教之¶
修海㝢仰母儀之正有徳者必夀六十箇甲子環周申¶
命其用休億萬載皇圖鞏固臣等生逢華旦叨預伶官¶
輙采聲詩恭陳口號¶
<pb:KR2k0119_WYG_001-18a>¶
　上聖天生自有真　　　　　　千齡寳運紀休辰¶
　貫樞瑞彩昭璇象　　　　　　滿室紅光裊翠麟¶
　黄閣清夷瑤莢曉　　　　　　未央閒暇玉巵春¶
　箕疇五福咸敷斂　　　　　　皇極躬持錫庶民¶
日遲鸞斾喜聆舜樂之和天近鵷墀宜進齊諧之伎(闕/)¶
　　　上奉天顔吳師賢以下上進小雜劇¶
　　　　雜劇吴師賢以下做君聖臣賢爨斷送萬嵗聲¶
　　　第五盞笙獨吹小石角長生寳宴樂侯璋¶
<pb:KR2k0119_WYG_001-18b>¶
　　　　拍張亨　　　　　　　笛起降聖樂慢盧寜¶
　　　　雜劇周朝清以下做三京下書斷送瑶池逰¶
　　　第六盞筝獨彈高雙調聚仙歡陳儀¶
　　　　拍謝用　　　　　　　方響起堯階樂慢劉¶
　　　　民和　　　　　　　　聖花金寳¶
　　　第七盞玉方響起獨打道調宫聖壽永余勝¶
　　　　拍王良卿　　　　　　筝起出墻花慢吴宣¶
　　　　雜手藝祝壽進香仙人趙喜¶
<pb:KR2k0119_WYG_001-19a>¶
　　　第八盞萬夀祝天基斷隊¶
　　　第九盞簫起縷金蟬慢傅昌寜¶
　　　　笙起託嬌鶯慢任榮祖¶
　　　第十盞諸部合齊天樂曲破¶
　再坐第一盞觱篥起慶方春慢楊茂¶
　　　　笛起延夀曲慢潘俊¶
　　　第二盞筝起月中仙慢俟端¶
　　　　嵇琴起夀爐香慢李松¶
<pb:KR2k0119_WYG_001-19b>¶
　　　第三盞觱篥起慶簫韶慢王榮祖¶
　　　　笙起月明對花燈慢任榮祖¶
　　　第四盞琵琶獨彈髙雙調㑹羣仙¶
　　　　方響起玉京春慢余勝¶
　　　　雜劇何晏喜以下做楊飯斷送四時歡¶
　　　第五盞諸部合老人星降黄龍曲破¶
　　　第六盞觱篥獨吹商角調筵前保夀樂¶
　　　　雜劇時和以下做四喏少年逰斷送賀時豐¶
<pb:KR2k0119_WYG_001-20a>¶
　　　第七盞鼓笛曲拜舞六么¶
　　　　弄傀儡踢架兒盧逢春¶
　　　第八盞簫獨吹雙聲調玉簫聲¶
　　　第九盞諸部合無射宫碎錦梁州歌頭大曲¶
　　　　雜手藝永團圓趙喜¶
　　　第十盞笛獨吹髙平調慶千秋¶
　　　第十一盞琵琶獨彈大吕調夀齊天¶
　　　　撮弄夀果放生姚潤¶
<pb:KR2k0119_WYG_001-20b>¶
　　　第十二盞諸部合萬夀興隆樂法曲¶
　　　第十三盞方響獨打髙宫惜春¶
　　　　傀儡舞鮑老¶
　　　第十四盞筝琶方響合纒令神曲¶
　　　第十五盞諸部合夷則羽六么¶
　　　　巧百戲趙喜¶
　　　第十六盞管下獨吹無射商栁初春¶
　　　第十七盞鼓板　　　　舞綰夀星姚潤¶
<pb:KR2k0119_WYG_001-21a>¶
　　　第十八盞諸部合梅花伊州¶
　　　第十九盞笙獨吹正平調夀長春¶
　　　　傀儡羣仙㑹盧逢春¶
　　　第二十盞觱篥起萬花新曲破¶
　祇應人¶
　　都管¶
　　　周朝清　陸恩顯¶
　　雜劇色¶
<pb:KR2k0119_WYG_001-21b>¶
　　　吴師賢　趙恩　　王太一　朱旺(猪兒/頭)¶
　　　時和　　金寳　　俞慶　　何晏喜¶
　　　沈定　　吴國寳　王夀　　趙寜¶
　　　胡寜　　鄭喜　　陸夀¶
　　歌板色¶
　　　李文慶¶
　　拍板色¶
　　　王良卿　張亨　　謝用¶
<pb:KR2k0119_WYG_001-22a>¶
　　簫色¶
　　　傅昌寜　朱明復　李允信¶
　　筝色¶
　　　陳儀　　豪輔文　吴宣　　豪俊賢¶
　　　徐顯祖　張廣¶
　　琵琶色¶
　　　王榮祖　俞達　　豪俊民　豪俊邁¶
　　　段繼祖¶
<pb:KR2k0119_WYG_001-22b>¶
　　嵇琴色¶
　　　李松　　侯端　　孫民顯¶
　　笙色¶
　　　侯璋　　葉茂青　任榮祖　董茂¶
　　　張瑾　　潘寳　　姚拱　　范椿¶
　　　孫昌　　莫正　　周珍　　馬椿¶
　　　姚舜臣　陳保¶
　　觱篥色¶
<pb:KR2k0119_WYG_001-23a>¶
　　　齊汝賢　周潤　　楊茂　　王恩¶
　　　王榮顯　姜師賢　劉昌　　楊彬¶
　　　王福　　杜明　　喻祥　　周忠恕¶
　　　夏福　　徐珏　　周喜　　聞澄¶
　　　沈夀　　丁預　　鄭亨　　周佐¶
　　　楊瑾　　沈康　　鄭聰　　莫夀¶
　　　潘顯祖　時潤　　胡佾　　周信¶
　　　李圭　　李潤　　史顯　　金夀¶
<pb:KR2k0119_WYG_001-23b>¶
　　笛色¶
　　　楊徳茂　潘俊　　盧寜　　彭俊¶
　　　賀昌　　賀夀　　胡師文　夀椿¶
　　　姚寳　　張茂祖　崔興　　朱珍¶
　　　張茂才　金貴　　潘顯祖　沈夀¶
　　　周興　　李大用　董大有　金明¶
　　　趙喜　　莫及　　張春　　葉茂¶
　　　胡寜　　任顯　　張椿　　孫寜¶
<pb:KR2k0119_WYG_001-24a>¶
　　　彭俊　　李榮　　全寜　　金彦恭¶
　　　董喜　　王佑　　來亨　　王喜¶
　　　顧和　　顧松　　金顯　　董寜¶
　　　杜松　　李椿　　張椿　　何福¶
　　　管思齊　朱喜　　花椿　　李拱辰¶
　　方響色¶
　　　余勝　　彭先　　劉民和　黄桂¶
　　　姜大亨　張榮¶
<pb:KR2k0119_WYG_001-24b>¶
　　杖鼓色¶
　　　朱堯卿　馮喜　　時忠　　施榮¶
　　　朱拱辰　周忠　　李顯　　姚寳¶
　　　葉茂　　李榮祖¶
　　大鼓色¶
　　　王喜　　鄧珍　　王宣　　顧榮¶
　　舞旋色¶
　　　范宗茂¶
<pb:KR2k0119_WYG_001-25a>¶
　　内中上教¶
　　　張明　　倪椿　　　潘恩　　石琇¶
　　　張琳¶
　　弄傀儡盧逢春等六人　雜手藝姚潤等九人¶
　　女厮撲張椿等十人　　築毬軍陸寳等二十四人¶
　　百戲沈慶等六十四人　百禽鳴胡福等二人¶
　¶
　¶
<pb:KR2k0119_WYG_001-25b>¶
　¶
　¶
　¶
　¶
　¶
　¶
　¶
　武林舊事巻一¶
