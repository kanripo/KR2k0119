# -*- mode: mandoku-view; -*-
#+TITLE: 武林舊事
#+DATE: 2015-08-24 22:46:16.612725
#+PROPERTY: ID KR2k0119
#+PROPERTY: BASEEDITION WYG    
#+PROPERTY: JUAN 跋
<pb:KR2k0119_WYG_011-1a>¶
跋¶
武林舊事乃弁陽老人草窓周密公謹所集也刋本止¶
第六巻山中仇先生所藏本終十巻後歸西河莫氏家¶
余就假於莫氏因手抄成全書以識嵗月藏於家塾至¶
元後戊寅正月忻徳用和父¶
此二册余假於太子太保遂安伯陳公家同年友文部¶
副郎黄君廷用録之以歸余云𢎞治乙卯夏四月望祝¶
□¶
<pb:KR2k0119_WYG_011-1b>¶
武林舊事十巻元周宻公謹撰此虞山毛氏舊本余得¶
而插諸架郎瑛七修類稿云公謹居齊之東作齊東野¶
語居杭癸辛街作癸辛雜識泗水出山東號泗水潛夫¶
居華不注號弁陽老人苐此編皆叙行都事似不應題¶
泗水今此本作泗水當别有義意郎瑛又云舊事十二¶
巻杭刻其六全者在吴人袁飛卿家海鹽姚士粦續刻¶
五巻其第一棊待詔諸篇此本無之當為録補尚缺一¶
巻爾康熙戊戌春王十有九日繡谷亭主¶
<pb:KR2k0119_WYG_011-2a>¶
　修門地名也文山指南録序亦有皋亭山距修門三¶
　十里今杭郡志不聞有是名即巻中白石茅灘諸名¶
　亦湮沒難考矣¶
吾友鄭芷畦湖録云四水者湖城以苕水餘不水前溪¶
水北流水合而入於郡城之霅溪故有四水之名舊人¶
詩四水交流霅霅聲是也據此則四水乃湖之地名公¶
謹生於湖中年雖遷杭晚仍歸老弁山又號弁陽老人¶
則四水潛夫之號亦猶是耳古本作四水洵乎不繆然¶
<pb:KR2k0119_WYG_011-2b>¶
余疑此義十年方得其説實為快心已亥中秋日焯書¶
